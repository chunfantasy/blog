---
layout: post
title: 兰亭集序
description: "兰亭集序是一首很美的诗。"
modified: 2008-01-01
tags: [诗词]
comments: true
image:
  feature: 2008-01-01-Lan-Ting-Ji-Xu.jpg
---

#兰亭集序（王羲之）

### 永和九年，岁在癸（guǐ）丑，暮春之初，会于会（kuài）稽（jī）山阴之兰亭，修禊（xì）事也。群贤毕至，少长（zhǎng）咸集。此地有崇山峻岭，茂林修竹，又有清流激湍，映带左右，引以为流觞（shāng）曲水，列坐其次。虽无丝竹管弦之盛，一觞一咏，亦足以畅叙幽情。

### 是日也，天朗气清，惠风和畅。仰观宇宙之大，俯察品类之盛（shèng），所以游目骋（chěng）怀，足以极视听之娱，信可乐也。

### 夫（fú）人之相与，俯仰一世。或取诸怀抱，悟言一室之内；或因寄所托，放浪形骸之外。虽趣（qū）舍万殊，静躁不同，当其欣于所遇，暂（zàn）得于己，快然自足，（曾）不知老之将至；及其所之既倦，情随事迁，感慨系之矣。向之所欣，俯仰之间，已为陈迹，犹不能不以之兴怀，况修短随化，终期于尽！古人云：“死生亦大矣。”岂不痛哉！

### 每览昔人兴 感之由，若合一契，未尝不临文嗟悼（jiē dào），不能喻之于怀。固知一死生为虚诞，齐彭殇（shāng）为妄作。后之视今，亦犹今之视昔，悲夫（fū）！故列叙时人，录其所述，虽世殊事异，所以兴怀，其致一也。后之览者，亦将有感于斯文。
